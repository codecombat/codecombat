##### כיצד להתחיל

## שאלות נפוצות

#### תוכן העניינים

*   [מה זה CodeCombat?](#header-0)
*   [לאילו גילאים CodeCombat מתאים?](#header-1)
*   [לאילו כיתות CodeCombat מתאים?](#header-2)
*   [אילו שפות תכנות זמינות?](#header-3)
*   [האם ניתן להשתמש ב-CodeCombat בתור תכנית הלימודים העיקרית של הכיתה?](#header-4)
*   [כמה עולה הגישה לכל הקורסים והמשאבים הזמינים?](#header-5)
*   [מה כלול ברישיון?](#header-6)
*   [האם יש לכם קורסים בחינם שאנשי חינוך יכולים לנסות לפני שיחליטו אם לרכוש?](#header-7)
*   [האם התלמידים שלי יכולים ליצור חשבון אם אין להם כתובת דואר אלקטרוני?](#header-8)
*   [האם אוכל לעקוב אחר התקדמות התלמידים?](#header-9)
*   [האם CodeCombat פועל ב-iPad?](#header-10)
*   [האם CodeCombat תומך בהתחברות מיידית חכמה?](#header-11)
*   [האם מומלץ להשתמש בדפדפן ובמערכת הפעלה מסוימים?](#header-12)
*   [לתלמידים בכיתה שלי יש ידע מאוד שונה זה מזה במדעי המחשב, כיצד CodeCombat יעזור לי באתגר זה?](#header-13)
*   [מה אם אני מעוניין ברישיונות שנמשכים סמסטר אחד בלבד, במקום שנה שלמה?](#header-14)
*   [מהו שלב הזירה שבסוף הקורס?](#header-15)
*   [האם CodeCombat כולל פרויקטים שהתלמידים יכולים לעבוד עליהם ולשתף?](#header-16)
*   [מה אתם מציעים מבחינת קורסים על פיתוח אינטרנט ופיתוח משחקים?](#header-17)
*   [האם התלמידים יכולים לדלג על שלבים מוקדמים אם הם כבר מבינים את העקרונות?](#header-18)
*   [האם המורה צריך לרכוש רישיון אם הוא מעוניין לעבור את השלבים כמו התלמידים?](#header-19)
*   [כיצד להתחיל ולהשתמש ב-CodeCombat?](#header-20)
*   [האם יש מגבלה על מספר התלמידים שאוכל להוסיף ב מבוא למדעי המחשב?](#header-21)
*   [כיצד לאפס סיסמה של תלמיד?](#header-22)
*   [כיצד להעביר רישיון מתלמיד אחד לאחר?](#header-23)
*   [כיצד לשתף רישיונות עם מורים אחרים בארגון שלי?](#header-24)

### מה זה CodeCombat?

CodeCombat הוא משחק תכנות, שמשתמש בקוד מוקלד אמיתי ובלימוד בהתאמה אישית על מנת ללמד את מדעי המחשב, ללא צורך בשום הדרכה למורה.

### לאילו גילאים CodeCombat מתאים?

CodeCombat מומלץ לתלמידים מגיל 9 ומעלה.

### לאילו כיתות CodeCombat מתאים?

CodeCombat מומלץ לבתי ספר עם תלמידים מגיל 9 ומעלה, כלומר מכיתה ד'.

### אילו שפות תכנות זמינות?

בשלב זה אנו תומכים בפייתון וב-JavaScript.

**מדוע כדאי לבחור בפייתון?** פייתון היא שפה ידידותית למתחילים, וכיום משתמשים בה ארגונים חשובים (גוגל, למשל). אם יש לכם תלמידים צעירים יותר או תלמידים שזו להם הפעם הראשונה, מומלץ מאוד לבחור בפייתון.

**מדוע כדאי לבחור ב-JavaScript?** JavaScript היא השפה של האינטרנט, וכל אתר אינטרנט כמעט משתמש בה. אולי תעדיפו את JavaScript אם אתם מתכננים גם ללמוד פיתוח אינטרנט. אנו גם מאפשרים לתלמידים לעבור בקלות מפייתון לפיתוח אינטרנט מבוסס JavaScript.

התחביר של JavaScript קצת יותר קשה למתחילים בהשוואה לפייתון, ולכן, אם אתם מתלבטים בין השניים, מומלץ לבחור בפייתון.

### האם ניתן להשתמש ב-CodeCombat בתור תכנית הלימודים העיקרית של הכיתה?

בהחלט כן! השקענו זמן בהתייעצות עם מומחים פדגוגיים על מנת לבנות תכנית לימודים וחומרים המותאמים במיוחד למורים המשתמשים ב-CodeCombat ללא שום ניסיון קודם משל עצמם בתחום מדעי המחשב. בתי ספר רבים מטמיעים את CodeCombat בתור תכנית הלימודים העיקרית במדעי המחשב.

פרסמנו ב[מרכז המשאבים שלנו](https://codecombat.com/teachers/resources) אוסף של משאבים לתכנית הלימודים, הכלול תכניות שיעור, תרגילים, פעילויות והנחיות כתיבה על מנת לעודד חשיבה ושימור חומר. אנו מכינים גם מדריכים להדפסה הזמינים לעיונם של התלמידים במהלך התקדמותם בשלבים. בנוסף, אנו מספקים פתרונות שלבים לכל קורס, כדי שהמורים יוכלו לסייע באיתור ובתיקון של שגיאות בקוד של התלמידים תוך כדי עבודה.

### כמה עולה הגישה לכל הקורסים והמשאבים הזמינים?

אנו יוצרים פתרונות בהתאמה אישית לבתי ספר ולמחוזות, ופועלים מולכם על מנת להבין את מקרה השימוש, ההקשר והתקציב שלכם. לפרטים נוספים, צרו קשר עם schools@codecombat.com!

### מה כלול ברישיון?

רישיון מספק גישה לתלמיד יחיד אל תכנית הלימודים המלאה מעבר לקורס הניסיון (מבוא למדעי המחשב).

### האם יש לכם קורסים בחינם שאנשי חינוך יכולים לנסות לפני שיחליטו אם לרכוש?

כן! לקורס המבוא שלנו למדעי המחשב אין צורך ברישיונות תלמיד. הקורס נמשך 1-3 שעות, בהתאם לגילאים ולרמת הניסיון של התלמידים. אתם מוזמנים לנסות את הקורס בבית הספר או במחוז שלכם. אין מגבלה על כמות התלמידים שיכולים להשתתף!

### האם התלמידים שלי יכולים ליצור חשבון אם אין להם כתובת דואר אלקטרוני?

כן \- התלמידים הנרשמים עם קוד כיתה או כתובת URL של כיתה מקבלים את האפשרות לבחור שם משתמש ולדלג על שדה הדואר האלקטרוני (השדה מסומן כשדה בחירה). למידע נוסף על הוספת תלמידים לכיתה, עיינו ב[מדריך ההתחלה המהירה למורה](https://codecombat.com/teachers/resources/getting-started).

### האם אוכל לעקוב אחר התקדמות התלמידים?

כן \- לוח המחוונים של המורה מספק מידע מפורט על התקדמות תלמידים, זמן השלמה וסטטיסטיקה כיתתית כוללת. בנוסף, הוא מאפשר לכם להקצות ולנהל מטלות קורסים.

### האם CodeCombat פועל ב-iPad?

בשלב זה, אנו לא תומכים ב-iPad או במחשבי לוח של Android.

### האם CodeCombat תומך בהתחברות מיידית חכמה?

כן! לפרטים נוספים על צעדים ראשונים,עיינו ב[שאלות נפוצות לאינטגרציה חכמה](https://codecombat.com/teachers/resources/clever-faq).

### האם מומלץ להשתמש בדפדפן ובמערכת הפעלה מסוימים?

מומלץ להפעיל את CodeCombat במחשבים עם 4GB זיכרון RAM לכל הפחות, בדפדפן מודרני כגון Chrome,‏ Safari,‏ Firefox או Edge. מחשבי Chromebook עם 2GB RAM זיכרון עשויים לחוות בעיות גרפיקה קלות בקורסים מתקדמים יותר. נדרש רוחב פס של 200 Kbps לפחות לכל תלמיד, אולם מומלץ להשתמש ב-1 Mbps או יותר.

### לתלמידים בכיתה שלי יש ידע מאוד שונה זה מזה במדעי המחשב, כיצד CodeCombat יעזור לי באתגר זה?

מורים רבים מתמודדים עם האתגר של מילוי צורכי התלמידים השונים בכיתה. אתם לא לבד. CodeCombat פותר לכם את הבעיה, ומספק חוויית לימוד שמותאמת באמת לכל תלמיד ותלמיד.

אנו מבינים שתלמידים שונים לומדים בקצב שונה, ולפעמים הם צריכים עזרה נוספת עם עקרונות חדשים. בנינו שתי תכונות חדשות שיעזרו להחליק את עקומת הלימוד של תלמידים שנתקעים: רמזים ושלבי תרגול.

**רמזים** ברמזים ניתן להיעזר כאשר התלמידים מתקשים בשלב ספציפי. לכל שלב יש לחצן "רמזים" כחול בפינה העליונה, שמספק הסבר מעמיק יותר על העקרונות הספציפיים לשלב הנוכחי, ומציג דוגמאות נוספות צעד אחר צעד להשלמת השלב.

**שלבי תרגול** התכונה השנייה היא שלבי תרגול, שעוזרים לתלמידים לצבור ניסיון בעיקרון מסוים, אם הם מתקשים עמו. כשהמשחק מזהה תלמיד שהתקשה בשלב מסוים, המשחק מתאים עצמו כך שהתלמיד יקבל יותר הזדמנויות לתרגל את אותה המיומנות, עד שישתפר בה. כך כל תלמיד מקבל חוויית לימוד שמותאמת לו אישית, כדי שיוכל לעבור במהירות על עקרונות שהוא מבין ולקבל יותר תרגול בעקרונות שמאתגרים אותו.

### מה אם אני מעוניין ברישיונות שנמשכים סמסטר אחד בלבד, במקום שנה שלמה?

משך רישיון התלמיד הרגיל הוא שנה אחת, אך ניתן לחלק אותו לסמסטרים במידת הצורך. שוחחו עם [המומחים שלנו לבית הספר](mailto:schools@codecombat.com) כדי לדון עמם בצרכים הספציפיים שלכם.

### מהו שלב הזירה שבסוף הקורס?

[זירות](https://codecombat.com/teachers/resources/arenas) הן שלבי תרגול פתוחים, שבהם התלמידים יכולים לתגבר את המיומנויות שלמדו בקורסים השונים. ניתן להשתמש בזירה כדי לאפשר לתלמידים מהירים יותר לחקור אסטרטגיות עמוקות יותר למשחקים מרובי-משתתפים, בעוד התלמידים האיטיים יותר מדביקים אותם בחומר. לאחר מכן, לאחר שכולם הגיעו לשלב הזירה, ניתן להקדיש זמן כיתה לטורניר כיתתי. כך תוכלו להקצות את הקורס הבא לכל התלמידים בבת אחת, כדי שכולם יישארו פחות או יותר באותה נקודה בקורס המסוים.

לפרטים נוספים, עיינו ב[מדריך שלבי הזירה](https://codecombat.com/teachers/resources/arenas).

### האם CodeCombat כולל פרויקטים שהתלמידים יכולים לעבוד עליהם ולשתף?

כל הקורסים שלנו לפיתוח משחקים ולפיתוח אינטרנט מבוססים על פרויקטים! המורים והתלמידים אוהבים קורסים אלה, משום שהם ממלאים בפרויקטים האלה את תפקיד 'היוצר'. בסוף קורסים אלה, הם יוכלו גם לשתף קישורים קבועים לפרויקטים כדי להציג אותם לאחרים.

### מה אתם מציעים מבחינת קורסים על פיתוח אינטרנט ופיתוח משחקים?

**פיתוח אינטרנט** בקורסים שלנו לפיתוח אינטרנט, התלמידים לומדים את עקרונות היסוד של בניית אתרים אינטראקטיביים באמצעות HTML,‏ CSS ו-JavaScript. כל דפי האינטרנט מפורסמים באופן אוטומטי בכתובת URL מותאמת אישית, כדי שהתלמידים יוכלו לשתף בקלות את הפרויקט המוגמר שלהם עם חברים ומשפחה. עיינו בדוגמה זו, שפורסמה על-ידי אחד התלמידים שלנו מקייטנת התכנות - זהו פרי שעת עבודה אחת בלבד של תלמיד ללא שום ניסיון קודם בפיתוח אינטרנט!

**פיתוח משחקים** מה עוד יותר כיף מאשר לשחק משחק? להמציא משחק משלכם! בקורסים שלנו לפיתוח משחקים, התלמידים לומדים כיצד לבנות שלבי משחק משלהם בסגנון CodeCombat ולתת לחברים ולמשפחה לשחק בהם באמצעות עכבר ומקלדת. עם הזמן, ייפתחו בפניהם הכלים הנחוצים ליצירה של חידות מאתגרות ולתרגול מיומנויות עיצוב המשחקים שלהם, כדי שיוכלו להפוך למעצבי המשחקים המובילים של המחר. את הפרויקטים הסופיים של כל קורס ניתן לפרסם בכתובת URL בהתאמה אישית, כך שהתלמידים יוכלו לשתף בקלות את המשחקים שלהם עם חברים ומשפחה.

המורים יכולים לקבל תצוגה מקדימה של כל השלבים בפיתוח אינטרנט ומשחקים, על-ידי מעבר אל הדף [מדריכים לקורס](http://codecombat.com/teachers/courses) ובחירת השלב מהתפריטים הנפתחים.

### האם התלמידים יכולים לדלג על שלבים מוקדמים אם הם כבר מבינים את העקרונות?

מומלץ מאוד לתת לכל התלמידים לשחק בכל השלבים, גם אם הם כבר מכירים את העקרונות, כדי שיוכלו לתגבר את הידע שלהם. בתכנון השלבים הושקעה מחשבה רבה על מנת לבנות ביטחון עצמי והתקדמות באופן הגיוני, והדבר מעניק לתלמידים הזדמנות להיכרות עם הפלטפורמה, עם חוויית המשתמש ועם הלוגיקה הבסיסית שמאחורי המשחק שלנו, כדי שידעו כיצד להתמודד עם הקורסים המתקדמים והקשים יותר.

מורים יכולים להקצות קורסים לפי שיקול דעתם, אך מומלץ שהתלמידים יעברו על הקורסים לפי הסדר המוצע.

### האם המורה צריך לרכוש רישיון אם הוא מעוניין לעבור את השלבים כמו התלמידים?

לא. המורים יכולים לקבל תצוגה מקדימה של כל שלבי המשחק ולשחק בהם, על-ידי מעבר אל הדף [מדריכים לקורס](http://codecombat.com/teachers/courses) ובחירת השלב מהתפריטים הנפתחים. ההתקדמות בשלב לא תישמר.

### כיצד להתחיל ולהשתמש ב-CodeCombat?

כדי להתחיל:

1.  צרו חשבון מורה משלכם
2.  צרו כיתה.
3.  הוסיפו תלמידים.
4.  כעת כל שנותר לכם לעשות הוא לראות איך התלמידים לומדים לתכנת בכיף.

להוראות על כל שלב ושלב, עיינו ב[מדריך ההתחלה המהירה למורה](https://codecombat.com/teachers/resources/getting-started).

### האם יש מגבלה על מספר התלמידים שאוכל להוסיף במבוא למדעי המחשב?

לא.

### כיצד לאפס סיסמה של תלמיד?

בתור מדריכים, תוכלו לאפס את הסיסמה של כל תלמיד אשר טרם אימת את כתובת הדואר האלקטרוני שלו (או אם הוא טרם סיפק כתובת דואר אלקטרוני). לשם כך, עברו אל הכיתה של אותו תלמיד, מצאו את התלמיד ברשימת התלמידים, ולחצו על "עריכה" לצד שורת התלמיד.

אם התלמיד כבר אימת את כתובת הדואר האלקטרוני שלו, הוא יצטרך להשתמש בקישור 'שכחתם את הסיסמה?' בפריט המוקפץ של מסך הכניסה כדי לאפס את הסיסמה.

### כיצד להעביר רישיון מתלמיד אחד לאחר?

ניתן להסיר רישיון מלא מתלמיד בכל עת לפני תפוגת הרישיון ולהקצות אותו לתלמיד אחר. לשם כך, עברו אל הכיתה של אותו תלמיד, לחצו על הכרטיסייה "מצב רישיון", ולחצו על "שלול רישיון" מהתלמיד שממנו ברצונכם לשלול את הרישיון. תלמיד זה לא יוכל לשחק בשום שלבים חדשים שלהם נדרש רישיון (הוא עדיין יוכל לגשת לכל שלב שבו כבר התחיל לשחק). הרישיון יהיה זמין להקצאה לתלמיד אחר (תאריך תפוגת הרישיון יישאר ללא שינוי) \- לכל הרישיונות הזמינים שלכם, עיינו בדף [רישיונות תלמיד](https://codecombat.com/teachers/licenses).

### כיצד לשתף רישיונות עם מורים אחרים בארגון שלי?

אם יש ברשותכם רישיונות מלאים, תוכלו לשתף עם מורים נוספים בארגון שלכם את הגישה אליהם. עברו אל [כרטיסיית רישיונות התלמיד](https://codecombat.com/teachers/licenses), ולאחר מכן לחצו על הקישור "שיתוף רישיונות" מחת לקבוצת רישיונות כלשהי. תופיע תיבת דו-שיח המאפשרת לכם להוסיף מורים לרישיונות המשותפים.

תוכלו להוסיף אך ורק מורים בארגון שלכם אשר כבר יצרו חשבון מורה ([כך](https://codecombat.com/teachers/resources/getting-started)). לאחר הוספה של מורה למאגר הרישיונות המשותפים, הוא יוכל להשתמש בכל רישיון שאתם משתפים עמו.

לאחר ניצול הרישיון, הוא אינו זמין לשימושו של אף מורה אחר, כל עוד המורה לא שלל את הרישיון מהתלמיד (ראה [כיצד להעביר רישיון](#header-23)).
