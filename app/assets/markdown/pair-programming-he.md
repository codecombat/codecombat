##### פעילות

# מבוא לתכנות בזוגות

**סקירה כללית עבור המורים**

התלמידים יתחלקו לזוגות ויתנסו בשני התפקידים המשמשים לתכנות בזוגות, תוך כדי משחק בשלבים של CodeCombat.

שעת כושר טובה להצגת הרעיון של תכנות בזוגות היא בעת שלב מאתגר מוקדם, כגון "מבוך הקית' הרדוף" בקורס המבוא למדעי המחשב. ניתן גם להציע תכנות בזוגות בשלבים מאוחרים יותר, שבהם ייתכנו פערים גדולים יחסית מבחינת השליטה בחומר \- תנו לתלמיד עם השליטה הטובה יותר בחומר למלא את תפקיד הנווט.

**מה צריך**

*   כמה שלבי קורס של CodeCombat אשר טרם הושלמו, שבהם ניתן להשתמש לצורך פעילות התכנות בזוגות.
*   תחנת עבודה אחת (מחשב, מקלדת, עכבר)
*   תלמיד אחד בתפקיד הנהג
*   תלמיד אחד בתפקיד הנווט

**סקירה כללית עבור התלמידים**

תכנות בזוגות הוא תרגיל שבאמצעותו מהנדסים אמיתיים משתפים פעולה בכתיבת הקוד. אחד מהם הוא הנהג, ששולט במקלדת/עכבר, והשני הוא הנווט, שצופה ומתכנן. תכנות בזוגות הוא דבר נהדר, משום שהוא מלמד את חשיבותה של תקשורת, ובמקביל מאפשר לשני מוחות לעבוד על אותה הבעיה בו-זמנית. בנוסף, התכנות בזוגות מצמצם באגים, מעודד כישורי תקשורת והאזנה, ומתגבר את השליטה הקיימת בעקרונות, בכך שהוא מאפשר לתלמידים להשלים זה לזה פערים בידע.

כעת נתחלק לזוגות וננסה לתכנת בזוגות, ולאחר מכן נדון בכך ככיתה.

**הנחיות לתלמידים**

1.  עבדו בזוג עם תלמיד נוסף, כאשר אחד מכם יתחיל את התרגיל בתפקיד הנהג, והשני בתפקיד הנווט. הנווט לא אמור לגעת במקלדת או בעכבר, והנהג אמור לומר לנווט מה הוא עושה.
2.  החליפו תפקידים מדי 15 דקות.
3.  זכרו לתרגל תקשורת ברורה, סבלנות ורוח של שיתוף פעולה.

**שאלות לדיון**

*   האם היה קל יותר להיות הנהג או הנווט? למה?
*   מה היה מאתגר בתכנות בזוגות?
*   כיצד התכנות בזוגות עזר לכם בעבודה?
*   מתי כדאי יהיה לתכנת בזוג?

### משאבים נוספים

[NCWIT: פעילויות של תכנות בזוגות](https://www.ncwit.org/resources/pair-programming-box-power-collaborative-learning)
