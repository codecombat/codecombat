##### פעילות

# חידושים ומיקור המונים

לימוד פעיל

### יעדי לימוד:

-   \[LO 1.2.5\] לנתח את הנכונות, השימושיות, הפונקציונליות וההתאמה של ארטיפקטים חישוביים.
-   \[LO 7.1.1\] להסביר כיצד חידושים חישוביים משפיעים על תקשורת, אינטראקציה וקוגניציה. \[P4\]
-   \[LO 7.1.2\] להסביר כיצד אנשים משתתפים בתהליך פתרון בעיות שניתן להרחיב. \[P4\]

**אילו טכנולוגיות חישוביות משפיעות על התקשורת? באילו דרכים?**

כדי לפתוח את הדיון, שאלו את התלמידים אילו טכנולוגיות ב-30 השנה האחרונות בערך השפיעו על האופן שבו החברה שלנו מתקשרת ומתפקדת. כאשר התלמידים יציעו טכנולוגיות, חקרו כיצד בדיוק הן השפיעו על החברה, לדוגמה:

-   דואר אלקטרוני
-   שיחות ועידה בווידאו
-   מדיה חברתית
-   מדיה חברתית
-   מיחשוב בענן
-   GPS
-   אינטרנט

לרשימה מלאה, ראו סימוני EK תחת EU 7.1 בתיאור הקורסים.

## אילו סוגים של שיתוף פעולה מתאפשרים הודות לטכנולוגיה?

עברו לנושא של שיתוף פעולה עולמי באמצעות טכנולוגיה. בקשו שירותים אשר שיתוף הפעולה הוא תכונה שלהם או אפילו מרכיב מרכזי. כמה דוגמאות שאפשר להציע כדי לפתח דיון:

-   ויקיפדיה, פרויקט אנציקלופדיה שיתופי
-   ווייז, שירות לאיסוף ולשיתוף של נתוני תעבורה בין משתמשים
-   שיתוף פעולה בזמן אמת ב-Microsoft Office וב-Google Docs
-   דירוגים באתרים כגון Amazon,‏ Yelp,‏ Etsy
-   קהילות לאיסוף ולדירוג של חדשות, כגון Reddit
-   שירות שמשתף משאבים באופן בלתי-פורמלי, כגון AirBnB,‏ Getaround
-   פרויקטים של קוד פתוח, בכלל זה CodeCombat ו-Linux, בדרך כלל דרך GitHub
-   שיתוף משאבים חישוביים, כגון Electric Sheep ו-SETI@Home
-   Reddit Place, פרויקט ליצירה של תמונה בהפקה שיתופית

שירותים אלה מספקים אמנם הזדמנויות נהדרות לשיתוף פעולה בפתרון בעיות קשות, אולם האופן שבו הם מאפשרים שיתוף פעולה הוא בעיה בפני עצמה. האתגרים האפשריים הם טכניים, חברתיים ופסיכולוגיים.

## כיצד מסמכים הנערכים בו-זמנית מתאמים את השינויים בהם?

דונו ברעיון של מקור לאמת, בדרך כלל שרת המשרת בתור בורר אשר כל השחקנים נשמעים לו. גם משחקים מרובי-משתתפים משתמשים בכך. ציינו גם טרנספורמציה תפעולית (operational transform), סוג אלגוריתם מסוים שמשמש במקרים רבים לתיאום השינויים במסמכים הנערכים בזמן אמת.

AirBnB נותנת לשוכרים ולבעלים לתת ביקורות זה לזה לפני שהיא מראה להם את הביקורות האלה, ולאחר כן, אינה מרשה להם לשנות את תגובותיהם. אחרת, ביקורת אחת עשויה להשפיע על השנייה.

## כיצד למיין ביקורות או הצבעות?

לאתרים מסוימים יש "ביקורות על ביקורות", המציינות "ביקורת זו הועילה ל-x לקוחות". אז איך למיין פריטים לפי ביקורות? אי אפשר, לדוגמה, למיין לפי הביקורת הממוצעת פשוט, משום שכך פריט עם ביקורת יחידה של 5 כוכבים יעבור בדירוג פריט עם דירוג ממוצע של 4.5 ו-500 ביקורות, למרות שהנתון האחרון מבוסס יותר. אך צריך גם לתת הזדמנות לפריטים "חדשים". כדי לפתור זאת, ל-Reddit יש כרטיסיות נפרדות עבור פריטים פופולריים וחדשים, כדי שהמשתמשים יוכלו להחליט לפי מה הם מעדיפים למיין.

לאחר דיון בדרכים שבהן שירותים שונים רותמים את כוח הקבוצה לפתרון בעיות, זוהי הזדמנות טובה לדון במה שמתרחש בשירותים אלה כאשר אנשים פועלים בזדון. מהו הדבר הכי גרוע שאנשים יכולים לעשות כדי לשבש מערכת של שיתוף פעולה? מהי ההשפעה?

-   אם אנשים מפרסמים מידע כוזב בוויקיפדיה, אי אפשר לתת אמון בכל המידע שם, והשירות פחות מועיל בתור מקור מידע.
-   אם אנשים מקבלים כסף כדי לתת ביקורות חיוביות אך כוזבות ב-Amazon או ב-AirBnB, אי אפשר לתת אמון בשירותים אלה או להסתמך עליהם בקבלת החלטות.
-   אם אנשים משתמשים ב-Script כדי לתת לידיעה בחדשות או למוצר כלשהם תשומת לב שאינה מגיעה להם ב-Reddit, הקבוצה חשופה למניפולציה, או שפשוט אינה מסוגלת להפיק תוכן מהסוג שאנשים רוצים לראות.

לאחר שתרכיבו רשימה של פרויקטים או שירותים המתפקדים בשיתוף פעולה, בקשו מהתלמידים להתחלק לקבוצות ולבחור סוג מסוים של שיתוף פעולה, ולברר כיצד הוא פועל או מהו אחד האתגרים שבהם הוא כרוך, כגון אתגרים כמו אלה שצוינו לעיל. בקשו מכל קבוצה להציג את ממצאיה לשאר הכיתה.

## פעילות Zooniverse

בקשו מהתלמידים לבקר באתר האינטרנט Zooniverse‏ ([https://www.zooniverse.org/projects](https://www.zooniverse.org/projects)), והורו להם להשתתף בכמה פרויקטי מדע אזרחיים. עודדו אותם לבחור פרויקט אחר בכל פעם. לאחר שתניחו להם לעבוד באתר כעשר דקות, הנחו דיון שבו תשאלו את התלמידים כיצד פרויקטי מדע אזרחיים מאפשרים לאנשים:

-   לפתור בעיות
-   להשתתף בפרויקט שהולך ומתרחב
-   לעזור לאתרי אינטרנט ולאפליקציות באיסוף נתונים
-   להפיק ידע מתוך נתונים

### שאלות לדיון:

-   אילו בעיות פותרים שירותי שיתוף פעולה אלה?
-   כיצד בדיוק האנשים משתפים בהם פעולה? מהן הפעולות השונות שהאנשים מבצעים, בניגוד לטכנולוגיה המעורבת בתהליך?
-   כיצד שירותים אלה מנהלים ומתאמים את המספר העצום, במקרים רבים, של משתפי הפעולה המעורבים, אשר חלקם אינם פועלים בתום לב?
-   אילו יישומים של שיתוף פעולה השתפרו או התאפשרו הודות למכשירים ניידים?
-   תנו כמה דוגמאות לתוצר כוזב או מטעה של שיתוף פעולה. כיצד יכולים המשתמשים להגן על עצמם?

### שאלות להערכה:

-   ציינו שלוש טכנולוגיות אשר שינו או משנות כעת את האופן שבו אנו מתקשרים ומשתפים פעולה זה עם זה. \[EK 7.1.1A, EK 7.1.1B, EK 7.1.1C, EK 7.1.1D\]
-   מהי ההשפעה של תפוצת מידע נרחבת? \[EK 7.1.1E\]
-   חוץ מניווט ברכב, תנו דוגמה לאופן השימוש ב-GPS. \[EK 7.1.1I\]
-   מהו מיקור המונים? תנו דוגמה למיקור המונים. \[EK 7.1.2F\]
-   תנו דוגמאות ליישומים שנעשו אפשריים רק עם כניסתם לשוק של מכשירים ניידים. \[EK 7.1.2G\]
